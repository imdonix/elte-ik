# Követelmények
- Maximum 3 hiányzás megengedett. Órai jelenlétnek az minősül, ha valaki a teams-ben az órán aktívan részt vesz, valamint az óra elején a kvízt kitölti.
- A félév során 3 zárthelyit kell teljesíteni. A 3 zárthelyi dolgozatnak külön-külön legalább 40%-os eredményűnek kell lenni a tárgy sikeres teljesítéshez. A kvízkérdéseknél nincs minimum követelmény.
- Mindegyik zárthelyi 25%-ban, továbbá a kvízkérdéssorok együttesen 25%-ban számítanak bele a gyakorlatjegybe.
- Akinek mindhárom zárthelyi eredménye sikeres, az az elért százalékpontok számtani átlaga szerinti gyakorlati jegyet kap, a lenti táblázat alapján.
Akinek legalább egy elégtelen, vagy pótolandó dolgozata van, lehetőséget kap a vizsgaidőszak első hetében, hogy ez[eke]t egy alkalommal javítsa, vagy pótolja.  Az adott zárthelyi javított eredménye az eredeti dolgozat és a javító dolgozat százalékpontjainak átlagából számolódik, míg a pót zárthelyi eredménye az elért százalékpont lesz.
- Akinek ezek után mindhárom zárthelyi eredménye sikeres, az elért százalékpontok számtani átlaga szerinti gyakorlati jegyet kap, a lenti táblázat alapján, míg legalább egy sikertelen zárthelyi esetén a gyakorlati jegy elégtelen.
- Akinek mindhárom zárthelyi eredménye sikertelen (azaz kevesebb, mint 40%, vagy nem írta meg), annak a gyakorlati jegye elégtelen.
Aki elégtelen gyakorlati jegyet kapott, gyakorlati utóvizsgát tehet a teljes félév anyagából a vizsgaidőszak 2. hetében.

| Százalék   |      Jegy     |  
|------------|:-------------:|
| 0% - 40%   | elégtelen (1) |
| 40% - 55%  | elégséges (2) |
| 55% - 70%  | közepes (3)   |
| 70% - 85%  | jó (4)        | 
| 85% - 100% |  jeles (5)    |